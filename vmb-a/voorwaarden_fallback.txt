De database is in principe altijd backward compatible. D.w.z. dat de installatie qua applicatie altijd teruggedraaid kan worden. De oude applicatie blijft werken op de nieuwe versie van de database. Wanneer bijvoorbeeld een tabel vervangen wordt door een andere dan zal de oude een paar releases blijven staan.
In sommige gevallen is het niet mogelijk om deze backward compatibility te garanderen. Dan zal er bij de release een fallbackscript worden opgeleverd. In het SVD zal worden aangegeven of er een fallbackscript in de desbetreffende oplevering zit. In het Technisch Draaiboek Gegevens per omgeving zal staan of de fallback voor die betreffende installatie van toepassing is. Wanneer een installatie in eerste instantie succesvol lijkt zal er verder gewerkt worden met de nieuwe applicatie. Mocht nu blijken dat er toch productie blokkerende issues zijn met de nieuwe applicatie dan dient naast de applicatie ook een rollback van de database nodig. Een restore van de database is dan vaak niet wenselijk omdat dan data verloren gaat.
